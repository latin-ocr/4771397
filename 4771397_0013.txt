4

qui quum anno huius saeculi duodetricesimo de alliteratione, cuius figurae usus et latissime
patet et inde ab antiquissimis poetis repeti potest, accurate et diligenter disseruisset,*)
videbatur quibusdam novam aliquam terram, incognitam etiamtum, harum literarum studiosis
aperuisse. Vix id fieri posse putaveris; explicatur tamen inde quod, quum per longum temporis
intervallum, ut prioribus erroribus medelam afferrent, in interpretandis explicandisque scripto-
ribus grammaticae potissimum rationem haberent, id maxime secuti ut syntaxin quam
certissimis regulis adstringerent, in quibus dandis categorias logicas summam et prope
unicam normam sibi proponebant, vitandi erroris studio in alterum, ut assolet, oppositum
inducti totum hunc locum, qui altera ex parte locutiones et phraseologiam, quam vocant,
complectitur, ex altera has figuras, syntaxin quam vocant ornatam et si quae alia magis ad
usum linguae sensumque aliquem venusti revocanda sunt, quam ad praescripta logices, non
sine literarum ipsarum detrimento negligerent. Quodsi qui hodie inveniantur, qui hunc locum
non esse magni momenti opinentur, videant ne in errore haud parvo versentur: refragrantes
quidem praeter ceteros habebunt veteres ipsos, quippe qui plurimum in hac potissimum parte
elaborarint et universae formae elegantiae summam curam impenderint. Accedit quod quum,
secus atque apud nos est, quos oculis audire non illepide nuper vir quidam eruditus dixit,
omnia ita scriberentur, ut viva voce auditoribus, qui teretes haberent aures, aut recitarentur
aut recitari putarentur (quae res pertinet etiam illa non exigua ex parte ad grammaticam
i. e. syntacticam multorum locorum interpretationem), facere non potuerunt, quin accuratis-
sima diligentia ea pertractarent, quae scirent prima in aurium iudicium deduci. Iam vero
rerum, quae huc referendae sunt, omnium summus artifex communi veterum et recentium
consensu, extitit Ovidius.**) Simul autem sequitur ex iis, quae adhuc disputavi, nostrae quoque
aetatis homines, si summam veterum in hac re diligentiam, elegantiam, ubertatem recta
mente percipere et deinde ipsi imitando reddere studeant, qua in re plurima etiamnunc docere
nos possunt veteres, laetissimos posse eius studii fructus hodieque percipere. —Habet autem
huius loci tractatio peculiares quasdam, neque eas exiguas, difficultates. Etenim altera ex
parte harum figurarum usus tam late patet ex ipso linguae ingenio ortus, ut totus interdum
liber exscribendus videri possit, si cuncta eiusdem schematis exempla velis afferre; ex altera
tantopere inter se nexae ligataeque sunt et quasi in semet ipsas implicatae, ut si digerendi
causa velis in certa quaedam capita distribuere, vix aegreque separari a se ac divelli patiantur
(cf, quae exempli causa e multis affero, anaphoram, polyptotum, parallelismum). Accedit
minor quidem, sed non spernenda, quod inde a temporibus veterum rhetorum usque ad haec
nostra summa fuit vocabulorum artis in hac re varietas, inconstantia, prope dixerim confusio.
Summa autem et potissima difficultas, ut in toto hoc genere, quod possis aestheticum vocare,

²⁸¹) Leguntur illa in Museo Rhenano a Niebuhrio et Brandisio edito vol, 111. p. 324-418. In exordio
haec ipsius Naekii verba habes: „At- fortasse fines huius rei quam late pateant —- primus aut sensisse dicar,
aut. quoniam hoc non audeo dicere. probabili modo declarasse:-

**) Adeo ut iam veteribus non raro modum etiam excessisse visus sit (Seneca Rhetor de Ovidio:
„Nunquam scit desinere quod bene ‹·0epit“), signiferque quasi habendus sit eorum omnium, qui posterioribus
temporibus, in Romanensibus potissimum literis, ad nostra usque tempora abusi potius sunt istis figuris quam
usi. (Ὺ. antithesin et ‹rxynwrunr De summa Ovidii in versibus pangendis elegantia cf. etiam Bernhardy Grund-

riss der Remis-chen Literatur 2. Bearbeitung p. 445.

