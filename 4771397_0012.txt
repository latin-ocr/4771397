Propositum est mihi, de figuris ,*) verborum potissimum, quas lumina orationis a Cicerone
appellatas esse constat‚**) per hanc scribendi opportunitatem oblatam paucis disserere, ita ut
eas potissimum tractandas mihi sumam ,- quae, quum frequens sit apud poetas latinos, Ovidium
potissimum, earum usus, satis tamen diu ab interpretibus plus minus neglectae iacuerunt.
Etenim ut omnibus manifestum est harum literarum peritis, quanto studio et labore, quanto-
que ingenii acumine rem criticam factitarint viri docti, quantaque diligentia et sagacitate in
regulis grammaticis recte proponendis versati sint⁷ ita non minus apparere mihi videtur ei,
quam nunc tractaturus sim, parti, quam possis vocare sive rhetoricam sive aestheticam‚ ab
editoribus, poetarum certe, non satis curae impensum essem) Simul autem hune potissimum
locum elegi, ut discipulis nostris ex hac scriptione aliquid commodi nasceretur habentibus,
unde peterent, si qui liber hac in re consulendus esset3 nam in grammaticorum libris, qui
vulgo in manibus tironum sunt, haec res aut silentio praetermittitur aut summatim breviter-
que tangitur. Iam vero in hanc sententiam adductus sum ut censeam, tirones etiam ad
iustam harum rerum scientiam sensim et pedetemptim informandos esse, sine qua nemo
poetam aliquem veterem recte intelligere possit, nedum ut imitando illum queat reddere.
Quantum autem ex his rebus impertiri debeat inferiorum ordinum discipulis, ea quaestio est
artis didacticae‚ non huius loci.

Ac, quod supra posui, totum hunc locum per satis longum tempus, quamvis florerent
studia antiquitatis, neglectum iacuisse, quum in universum neminem fugere potest harum
rerum peritiorem, tum, si exemplo ad comprobandum opus est, possumus uti Naekii V. D.,

*) „Figuram censemus eam esse dictionis rationem, quae praeter id. quod verborum significatu
comprehensum est, aliquid aliud ipsa conformatione orationis exprimat.·· Hermannus de differentia pros. et
poet. orationis.

**) Brut. 79. de orat. ΙΙΙ, 53. 54. Orat. 39. 40. vocabulo figurarum ipse Cicero non utitur.

m) Hoc quum scribo, non ignoro, recentiores quosdam ad totum hunc locum magis animos attendisse,
e quibus exempli gratia laudo Voemelium. Schenklium, Rehdantzium in edendo Xenophonte et Demosthene.

1,

