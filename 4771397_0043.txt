unum quasi corpus coalescere, ad quae alia per et addita tanquam nova accedunt. — Quanta
autem vis quantusque impetus in hac figura insit, nostris quoque auribus melius percipietur
si, ut omnino verum est, in recitandis versibus omissis elisionibus singulas syllabas pronun-
tiamus, ita tamen, ut metri lege observata suo loco duae in unam coniungantur, quod praecipue
de iis versibus verum est, in quibus maior est alliteratio, cf. inter alia exempla VII, 536.
547. Denique, quod de toto hoc genere dicendum est, non obliviscendum, haud dubie Romanos,
quemadmodum hodie populi qui meridiem Europae incolant, talia omnia multo maiore cum
contentione vocis et animi incitatione elocutos esse, quam nos sere soleamus.

Versus paralleli.*) Ι, 67 et 68. carentem — habentem (cf. consonantiam);
V. 325—27. Et superesse virum de tot modo milibus unum Et superesse videt de tot modo
milibus unam, Innocuos ambos, cultores numinis ambos (locus classicus, quem vocant gram-
matici, hac in re, parallelismus verus et proprie sic dictus; duae notiones hac figura efferuntur:
pariter unum [tantum] virum atque unam [tantum] feminam superstites fuisse; not. etiam
collocationem vocabulorum unum, unam, ambae),- V. 361 et 62. si te quoque pontus haberet—
et me quoque pontus haberet (= sors foret plane eadem utriusque); v. 470 et 71. Quod
facit, auratum est et cuspide fulget acuta: Quod fugat, obtusum est et habet sub arundine
plumbum (plane sibi respondent hemistichia priora, inest etiam ἐπάνοδος eorum quae ante-
cedunt: fugat hoc, facit illud amorem); v. 480 et 81. Saepe pater dixit: ‚Generum mihi, filia,
debes.‘ Saepe pater dixit: ‚Debes mihi, nata, nepotes‘ (initium ut v. 470 et 71, variatum
deinde chiasmo); v. 527 et 28. nudabant corpora venti — vibrabant flamina vestes (posteriora
hemistichia ipso numero et quantitate syllabarum parallela); v. 594 et 95. Praeside tuta deo —
Nec de plebe deo (non est solum anaphora, nam parallel. dedita opera in caesura primaria
locum habet); v. 607 et 8. ,Aut ego fallor, Aut ego laedor‘ (hemist. posterius alterius
versus et prius alterius); v. 628 et 29. quocunque modo spectabat ad 10: Ante oculos Io
(proxime accedit ad anaphoram; cf. etiam assonantiam); v. 635 et 36. Illa etiam supplex Argo
cum bracchia vellet Tendere non habuit quae bracchia tenderet Argo (medium tenet hic locus
inter parallelismum et chiasmum; cf. praeterea quae adnotavi ad ΙΙ, 477. anaphora de voce

bracchiorum).
11, 63 et 67. Ardua prima via est — Ultima prona via est (parallel. disiunctus tribus
versibus intercedentibus); v. 82 et 83. curvantem bracchia longo — curvantem bracchia

Cancrum (hic q'uoque, id quod iam significat aliter adverbium, antithesis adiuvatur hac figura,
non congruentia et similitudo; cf. antithesim 111, 98. VI, 633 etc.); 138 et 39. Neu te dexterior
tortum declinet in anguem, Neve sinisterior pressam rota ducat ad aram (membra exteriora
sibi respondent, in mediis rhythmus diversus est); 309 et 10. Sed neque quas posset terris
inducere, nubes Tunc habuit, nec quos coelo dimitteret, imbres (parallel. triplex variata
collocatione); v. 361 et 62. Parce, precor, mater — Parce, precor, nostrum (preces instantes

*) Non placent quae exposuit de toto hm· loro Bac-hius ad Xlll. 395,

