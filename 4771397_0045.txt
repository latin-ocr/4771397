Astypaleia bello (inest simul epanalepsis); v. 530 et 31. quater orbem, quater -- orbem (cs.
chiasmum); V. 600 et 1. Fibra quoque aeg-ra notas veri — Perdiderat. tristes penetrant ad
viscera morbi (parallel. non sormam, sed sensus verborum3 similiter v. 611, sed in eodem
versu); v, 697 et 98. Pater hanc mihi iunxit Erechtheus, Hanc mihi iunxit amor (cf.
anadiplosim).

VIII, 38 et 39. Impetus est illi — est impetus illi (not. chiasmum et collocationem
ante factam in initio membri, sed in diversis partibus versus).

Parallelismum (quae figura tam prope accedit similitudine ad anaphoram potissimum,
deinde etiam ad alliterationem et assonantiam, polyptotum similes id genus, ut non ubique
facile sit iustum discrimen statuere inter illas) dico eam figuram, ex qua duo pluresve versus,
vel integri vel maiore ex parte, παραλλήλως i. e. aequaliter alter iuxta alterum decurrunt,
quae aequalitas cerni potest in similitudine vel sensus vel formae vel utriusque coniunctim,
ita tamen, ut iucunda quaedam variatio intermisceatur. Est etiam parallelismus partium
versus vel adeo singulorum vocabulorum, hunc tamen potius aut anaphorae aut assonantiae
aut etiam polyptoto subiungendum putavi. — Ne hac quidem figura poeta nisi ita usus est,
ut ipsa eius forma haberet aliquod momentum ad ea, quae efferri vellet, cum vi efferenda3
quae enim mihi quidem casui deberi videntur exempla eius in his libris quaeque verbis
paucis additis notari, ea paucissima sunt numero.

